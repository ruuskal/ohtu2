## Ensimmäisen sprintin retrospektiivi

Käytimme ryhmässämme retrospektiivitekniikkaa Glad, Sad, Mad. Yksi ryhmämme jäsenistä kirjoitti nämä kolme otsikka Google-sheetille, jonka jälkeen kaikki kirjoittivat jonkin asian jokaisen otsikon alle. Lopulta kävimme kaikki kirjoitetut asiat läpi suullisesti ja vedimme pienen yhteenvedon kunkin otsikon asioista. Koko ryhmä oli yksimielisen iloinen siitä, että olimme saaneet projektin hyvään alkuun jo ensimmäisen sprintin aikana, minkä tulkittiin johtuvan luotettavista ryhmäläisistä ja ohjelmointikokemuksesta. Surullisuutta aiheutti töiden koordinointi, sillä osa ryhmäläisistä ei päässyt hommiinsa käsiksi ennen kuin joku toinen oli hoitanut omansa. Tämän katsottiin johtuvan osittain pakosta (projektin aloittaminen vaatii aina alkutoimenpiteet, jotka jonkun on hoidettava) ja osin kommunikaation puutteesta; ryhmäläinen ei välttämättä ollut tietoinen toisen odottavan hänen työnsä valmistumista. Surjuen opetuksena oli siis kommunikaation lisääminen ja yksittäisten taskien hahmottaminen osaksi kokonaisuutta. Kovinkaan vihainen ryhmämme ei ollut, mitä nyt nälkä ja vilu vaivasivat. Tähän saatiin ratkaisu lopettamalla retrotilaisuus ja aloittamalla perjantai-illan vietto. 
